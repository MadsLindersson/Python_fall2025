# Eksamen i Introduktion til Python - Efterår 2025

## Eksamensformat
Eksamen i dette valgfag er en mundtlig fremlæggelse baseret på en projekt.

## Projekt og Eksamensemner
Til din eksamen skal du demonstrere, i hvor høj grad du opfylder læringsmålene for dette valgfag. Dette skal du gøre ved at demonstrere din viden, dine færdigheder og dine kompetencer inden for et af disse emner:

1. Pythons datastrukturer
2. Udsagns og boolsk logik
3. Pythonic OOP (Basic OOP, Datamodel osv.)
4. Funktioner i Python (Indbyggede funktioner, funktioner generelt, dekoratorer osv.)


## Projekt aflevering
Et par uger inden den mundtlige eksamen skal du aflevere et link til dit projekt på Wiseflow. Hvis du ikke gør dette kan du ikke komme til den efterfølgende mundtlige eksamen. Synopsen skal følge disse retningslinier:

* Max en A4 side (alle 4 emner skal være på en A4 side).
* Giv en kort beskrivelse, eventuelt i punktform af hvad du vil præsentere inden for hvert emne til eksamenen. 
* Du kan se et eksempel på en synopsis [her](exam_synopsis_template.md)

Husk, at en god synopsis klart og præcist præsenterer dit emne, formålet med din præsentation og de vigtigste punkter, du vil dække. Det gør det nemmere for os, der skal vurdere dig, at følge og bedømme din præstation.

## Den mundtlige eksamen

* Inden selve eksamen skal du have forberedt en 10-minutters præsentation for hvert af de 4 emner. 
* I begyndelsen af eksamen trækker du et tilfældigt emne, som så bliver emnet for din eksamen.
* Hold din 10-minutters præsentation om det valgte emne.
* Efter din præsentation følger en 10-minutters eksamination inden for dette emne og andre relaterede emner.

## Uddybning af eksamensemnerne
I forhold til hvad hvert emne vil kunne indeholde, så skal du snakke ud fra de ting vi har været igennem i undervisningen. Herunder det som har været præsenteret i litteraturen til valgfaget. Du vil kunne finde alt det i hvert sessions materiale afsnit. Du skal ikke dække alle elementer af hvert emne, men vælger selv hvilke du mener er mest interessante. Herunder er en liste over de emner vi har været igennem i dette semester.     

**1. Pythons datastrukturer** 
Oprettelse, tilføje og fjerne elementer, forskelle på de 4 datastrukturer, eksempler på hvad de forsekllige datastrukturer kan bruges til. Indexering, Slicing, sortering, sortering baseret på egne krav med KEY parameteret, 

**2. Udsagns- og boolsk logik**    
Sandhedstabeller for AND, OR, NOT. 

Du kan lade dig inspirere i forhold til hvad du skal snakke om i denne [synopsis template](exam_synopsis_template.md)

## Karaktergivning
Eksamen bedømmes efter 7-trinsskalaen.

## Gode råd og regler vedrørende eksamenen

* Du skal forvente at skulle livekode under eksaminationen.
* Du må medbringe så mange forberedte eksempler som du har lyst til, og du er velkommen til trække et eksempel frem som understøttelse til din svar på mine spørgsmål. Da du bliver bedømt på din forklaring og forståelse af eksemplerne og ikke eksemplerne i sig selv, skal du sørge for at forstå det du tager med til eksamenen. 
* Det er ikke tilladt at få hjælp af en LLM under selve eksaminationen, hverken gennem chatten, eller gennem din editors LLM integration (feks. Copilot i VS Code eller de mange muligheder i editoren Cursor).
* Du må dog gerne have din editors intellisence slået til (men altså ikke LLM genereret code completion).
* Du vil blive bedømt på din forståelse af og evne til at forklare din kode, så det er en god ide at øve dine eksempler meget inden selve eksamenen. Det trækker kraftigt ned hvis du har kode med som du ikke kan forklare. Så det bedste er altså at dine kode eksempler svarer til din kode forståelse. Simple eksempler og en god forklaring kan godt give dig en god karakter. Kompliceret kode sammen med en manglende forståelse for koden vil give dig en lav karakter.     
* Forklar din kode set udfra forskellige abstraktionsniveauer. Hvis du har forklaret hvad en funktion "gør" på et overordnet plan, feks. "når denne funktion kaldes hentes der information fra wikipedia i json format.", så gå et niveau ned og forklar feks. hvordan en computer ville læse koden (step by step).  